<html>

<head>
<meta http-equiv="Content-Type" content="text/html; charset=windows-1253">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<title>Αυτόματο καρφίτσωμα παραθύρων</title>
<link rel="stylesheet" type="text/css" href="main.css">
</head>

<body>

<h1>Αυτόματο Καρφίτσωμα Παραθύρων</h1>
<p>Μπορείτε να ρυθμίσετε το DeskPins ώστε να
καρφιτσώνει αυτόματα ορισμένα παράθυρα,
μόλις αυτά δημιουργούνται. Αυτό είναι
χρήσιμο αν θέλετε να κάνετε πάντα μια
εφαρμογή κορυφαία (π.χ. την Αριθμομηχανή,
παράθυρα κονσόλας κτλ).</p>
<h2>Κανόνες</h2>
<p>Μπορείτε να καθορίσετε ποια παράθυρα θα
καρφιτσώνονται αυτόματα προσθέτοντας
κανόνες αυτόματου καρφιτσώματος (δείτε <a href="optautopin.htm">Επιλογές
αυτόματου καρφιτσώματος</a>). Κάθε φορά που
δημιουργείται ένα παράθυρο, το DeskPins θα
ελέγχει αν αυτό ικανοποιεί κάποιους
κανόνες, και αν ναι, θα το καρφιτσώνει. Ένας
κανόνας αποτελείται από δύο παραμέτρους:
έναν <b>τίτλο</b> και μία <b>κατηγορία</b>, τα
οποία εξηγούνται παρακάτω. Και οι δύο
παράμετροι μπορούν να περιέχουν χαρακτήρες
μπαλαντέρ τύπου DOS (* και ?) και <i>δεν</i> κάνουν
διάκριση μεταξύ κεφαλαίων και πεζών.</p>
<h3>Τίτλος</h3>
<p>Ο τίτλος του παραθύρου συνήθως
εμφανίζεται στη γραμμή τίτλου. Επιπλέον, οι
εφαρμογές εμφανίζουν τον τίτλο του κύριου
παραθύρου τους στη γραμμή εργασίας. Ο
τίτλος μπορεί να περιέχει και κάτι άλλο
εκτός από το όνομα της εφαρμογής· για
παράδειγμα, πολλά προγράμματα εμφανίζουν
και ένα όνομα αρχείου.</p>
<p>Όταν δημιουργείτε έναν κανόνα βασισμένο
σε τίτλο παραθύρου, θα πρέπει να προσπαθείτε
να ορίσετε το μέρος του τίτλου που μένει το
ίδιο. Ένα παράδειγμα ίσως βοηθήσει: Ας
υποθέσουμε ότι θέλετε να δημιουργήσετε
έναν κανόνα για το Σημειωματάριο. Ο τίτλος
του παραθύρου θα είναι &quot;Ανώνυμο -
Σημειωματάριο&quot;, αν δεν έχετε ανοίξει
κάποιο αρχείο, ή &quot;<i>κάποιο όνομα αρχείου</i>
- Σημειωματάριο&quot; διαφορετικά. Για να
βεβαιωθείτε όταν καλύπτονται και οι δυο
περιπτώσεις θα πρέπει να αφαιρέσετε το
τμήμα που αλλάζει και να κρατήσετε αυτό που
μένει πάντα το ίδιο. Συνεπώς, μπορείτε να
χρησιμοποιήσετε κάτι όπως &quot;* -
Σημειωματάριο&quot;, όπου ο χαρακτήρας
μπαλαντέρ * αντιστοιχεί σε κάθε πιθανό
συνδυασμό χαρακτήρων.</p>
<h3>Κατηγορία</h3>
<p>Η κατηγορία παραθύρου είναι ουσιαστικά ο
τύπος του. Καθορίζεται όταν ένα παράθυρο
δημιουργείται και παραμένει αναλλοίωτη
μέχρι την απομάκρυνσή του. Χρησιμοποιείται
κυρίως από προγραμματιστές εφαρμογών· οι
περισσότεροι τελικοί χρήστες δε χρειάζεται
να ασχοληθούν με αυτή. Ωστόσο, ακριβώς
επειδή δεν αλλάζει, η κατηγορία του
παραθύρου μπορεί να χρησιμοποιηθεί για την
εύκολη αναγνώρισή του. Για παράδειγμα,
όλα τα παράθυρα του Σημειωματάριου έχουν
όνομα κατηγορίας
&quot;Notepad&quot;. Έτσι, ένας άλλος τρόπος
εντοπισμού αυτών των παραθύρων θα ήταν να
καθορίζατε το όνομα κατηγορίας τους, χωρίς
να ανησυχείτε για τον τίτλο τους, αφού μόνο
τα παράθυρα του Σημειωματάριου θα είναι
κατηγορίας &quot;Notepad&quot;. Ωστόσο, είναι
καλύτερο να χρησιμοποιείτε τόσο το όνομα
κατηγορίας, όσο και τον τίτλο παραθύρου,
όπου αυτό είναι δυνατό.</p>
<p>Μερικά παραδείγματα ονομάτων κατηγορίας
είναι:</p>
<ul>
  <li><i>CabinetWClass</i>: παράθυρα φακέλων
    Εξερεύνησης</li>
  <li><i>ConsoleWindowClass</i>: Παράθυρα κονσόλας</li>
  <li><i>MSPaintApp</i>: η εφαρμογή Ζωγραφικής των Windows</li>
</ul>
<p>Το <a href="editruledlg.htm">Πλαίσιο διαλόγου Επεξεργασία
Κανόνα</a> παρέχει έναν απλό τρόπο
διαβάσματος του τίτλου και της κατηγορίας
κάθε παραθύρου με τη χρήση του ποντικιού.</p>
<h3>Καθυστέρηση</h3>
<p>Αν και το όνομα της κατηγορίας παραμένει
αναλλοίωτο καθ' όλη&nbsp; τη διάρκεια ζωής
ενός παραθύρου, ο τίτλος του αλλάζει. Και το
χειρότερο είναι ότι ο τίτλος αλλάζει
συνήθως αφού το παράθυρο δημιουργηθεί, αλλά
πριν αυτό εμφανιστεί, εμποδίζοντάς μας να
δούμε τον αρχικό τίτλο. Για να ξεπεραστεί αυτό, το DeskPins
επιτρέπει τον καθορισμό μιας καθυστέρησης
από τη χρονική στιγμή δημιουργίας ενός
παραθύρου, ώστε να λάβουν χώρα οι διάφορες
αλλαγές. Αυτή η καθυστέρηση μετριέται σε
χιλιοστά του δευτερολέπτου (msec) και ισχύει
για όλους του κανόνες. Μπορείτε να αλλάξετε
το χρόνο καθυστέρησης, καθώς και τους
κανόνες αυτόματου καρφιτσώματος, στη σελίδα <a href="optautopin.htm">Επιλογές
αυτόματου καρφιτσώματος</a>.</p>
<h2>Συμβουλές</h2>
<ul>
  <li>Προσπαθείτε να είστε όσο το δυνατό
    σαφέστεροι στον ορισμό κανόνων. Επιπλέον,
    προσπαθείτε να χρησιμοποιείτε τόσο τον
    τίτλο, όσο <i>και</i> την κατηγορία παραθύρου,
    όπου αυτό είναι δυνατό.</li>
  <li>Χρησιμοποιείτε έναν αστερίσκο (*) για την
    ταύτιση οποιουδήποτε κειμένου. Αν
    αφήσετε κάποιο πεδίο κενό, αυτό θα ταιριάζει
    μόνο με κάποιο κενό τίτλο ή κατηγορία.
    Σημειώστε ωστόσο ότι η κατηγορία ενός
    παραθύρου δεν μπορεί να είναι κενή.</li>
  <li>Μη βασίζεστε στη μοναδικότητα της
    κατηγορίας των πλαισίων διαλόγου. Σχεδόν
    όλα τα πλαίσια διαλόγου, όλων των
    εφαρμογών, έχουν την ίδια κατηγορία (&quot;#32770&quot;).
    Αν πρέπει να δημιουργήσετε έναν κανόνα
    βασισμένο σε πλαίσιο διαλόγου, θα πρέπει
    να χρησιμοποιήσετε και τον τίτλο του
    διαλόγου.</li>
</ul>

</body>

</html>